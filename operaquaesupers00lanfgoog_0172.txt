176 n. nunrnancr

manducari in terris a digne percipientibus Dominum J esum ἰ
Christum : ut certissime teneamus existere illum in coe-
lestibus incontaminatum, incorruptum, illaesum. lrreptus
sis si propterea dicas Sareptenam viduam non potuisse
comedere oleum quo plenus erat lechitus suus: quia sacra
testante historia lechitus olei non est imminutus, cum
eadem scriptura dicat: ιι Abiit et fecit juxta verbum
Heliae, et comedit ipse, et illa, et domus ejus„ Non dissi-
mili gravaris vecordia, si idcirco moliaris astruere non
posse ali Ecclesiam carneae sanguine Redemptoris sui,
quia Apostolus dicit : ιι Christus resurgens ex mortuis jam
non moritur, mors illi ultra non dominabitur ι ; cumipse
Dominus loquens discipulis suis testetur, dicens: ιι Accipite, -
et manducate, hoc est corpus meum, quod pro vobis tra-
detur; ethic est calix sanguinis mei, mysterium fidei, qui
pro vobis et pro multis effundetur. Et panis quem ego
dedero caro mea est pro mundi vita. Et nisi manducaveritis ,
carnem filii hominiS, et biberitis ejus sanguinem, non ha-
bebitis vitam in vobis. ιι Ex quibus Domini verbis ortae
sunt duae haereses antiquis temporibus. Et in hoc quidem
, consenserunt omnes, quod panis et uinum in veram filii
hominis carnem, verumque ejus sanguinem converterentur.
Sed quis esset iste filius hominis, non omnes eamdem sen· '
tentiam tenuerunt. Quidam arbitrati sunt hunc oportere
intelligi quemlibet hominem, sive justum, sive peccatorem
in cujus carnem ac sanguinem conversa terrena substantia
. sumeretur in remissionem peccatorum. Alii arbitrati sunt
non hunc esse deturba quemlibet hominem, sed virum
justum, sanctificatum, a communi hominum vita per suae
vitae celsitudinem segregatum, qui templum Dei esset, qui
divinam inse habitationem verissime possideret. In hujus
carnem, ac sanguinem commutari posse panem vinumque
altaris, haeretica pertinacia delirabant. Factum est hoc
paucis annis post obitum beati Augustini, tempore Cae-
lestini Papa, et Cyrilli Alexandrini Episcopi, quibus prae-

 

