uranu oa coaroaa ar sanc. uourur. 161

tantummodo tuum erat, ad probpndam rem dubiam assumi
minime oportebat. Reliquum vero quod nullius hominum
esse consistit, ne id quidem dubiae rei fidem facere aliqua
ratione oportuit. Quis enim certum esse, aut certum fieri
posse arbitretur, quod omnes negant, nullus confiteturl
Igitur ne id quidem ad argumentum sumi rationis fuit.
Male ergo utrumque posuisti. His duobus vitiosissimis prin-
cipiis totam argumentationem tuam identidem repetendo
ad finem usque contexis Ac propterea necesse cst vitio-
sum, nec concedendum esse quicquid ex vitiosis, nec con-
cessis principiis constiterit emanare.

Adhuc alio argumento probare contendis, panem vinum-
que post consecrationem'in principalibus permanere essen-
tiis, dicens : u Non enim constare poterit affirmatio omnis,
parte subruta. n Ad cujus rei probationem non oportuit iu-
ferri particularem negationem, qua de praesenti quaestionc
nihil colligitur, sed universalem potius , per quam enuntia-
tur, nulla affirmatio constare poterit parte subruta. Age
enim, particularis sit negatio tua, non omnis affirmatio
constare poterit parte subruta. Rursus assumptio tua, pa-
nis et vinum altaris solummodo sunt sacramentum, vel pa-
nis et vinum altaris solummodo sunt verum Christi corpus
et sanguis, utrumque affirmatio est. His duabus particula-
ribus praecedcntibus, poterisne regulariter concludere, par-
te subruta ea non posse constaret Absit. ln nulla quippe
syllogismorum figura, praecedentibus duabus particularibus
consequenter infertur conclusio ulla. Male igitur eam collo-
casti. Illud vero perfunctorie non est praetereundum, quod
praefalae propositionis tuae veritatem in ipsa aetemitatis ve-
ritate, quae Deus est, indissolubiliter constare perhibuisti,
idque beati Augustini de doctrina christiana, auctoritate
firmasti. Et quidem propositio ipsa vera est, veraque pro-
positionis vim suo loco posita obtinet Î¹ sed tu male et inef-
ficaciter eam posuisti. Nec ejus magis quam omnium tam

rerum quam aliarum propositionum veritas, apud veritatem
1 r

 

